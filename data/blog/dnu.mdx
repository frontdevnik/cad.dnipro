---
title: 'ДНУ: Сон про найбільший університет Дніпра'
date: '2024-12-24'
lastmod: '2024-12-24'
tags: ['ДНУ', 'корупція', 'університет', 'Дніпро']
draft: false
summary: 'Розслідування про корупційні схеми, премії, тендери та стан гуртожитків у Дніпровському національному університеті імені Олеся Гончара.'
images: ['/static/images/posts/dnu/image1.png']
---

## Вступ

Всім привіт. Сьогодні ми хочемо показати наш наступний сон. Але перед цим ми хочемо анонсувати, що департамент антикорупційної діяльності "Дніпровської елітки" перетворився на окрему громадську організацію, а саме "Спілка антикорупціонерів Дніпра" або коротко "САД".

Сьогодні об'єктом нашого сновидіння є найбільший університет Дніпра та області — Дніпровський національний університет імені Олеся Гончара (ДНУ).

![image1](/static/images/posts/dnu/image1.png)

## Що ми маємо у нашому "дано"?

- 324 000 грн за 3 тижні
- Самопреміювання ректора
- Магічний тандем керівництва ДНУ
- Борги та збитки держбюджету
- Мокрий піар Оковитого
- Гра на виживання мешканців гуртожитків

## Договори та премії

З 25 липня по 13 серпня цього року на prozorro зі сторони ДНУ було розміщено шість договорів на загальну суму 324 000 грн. Всі ці договори були підписані з доценткою Худяковою Світланою Миколаївною. Після цього вона підписала ще чотири договори на 74 000 грн. Як звичайний доцент може виконувати таку кількість договорів одночасно — питання залишається відкритим.

![image2](/static/images/posts/dnu/image2.png)

Будь-який студент ДНУ знає, в якому стані знаходиться університет. Тому, задоволений своєю роботою, Сергій Іванович вирішив винагородити самого себе. В грудні і листопаді 2021 року Сергій Оковитий виписував премії самому собі, що є порушенням антикорупційного законодавства.

![image3](/static/images/posts/dnu/image3.png)

## Магічний тандем керівництва

31 березня 2022 року завідувача кафедри Маринкова Олега було переведено на посаду проректора з наукової роботи. Призначення відбулося без вченої ради, а до статуту внесли зміни, щоб це приховати.

Згодом виникли два договори:  
- 15 листопада 2022 року Маринков підписує договір з Оковитим, де той виступає як фізична особа.  
- 24 липня цього року Оковитий підписує договір з Маринковим, де той також виступає як фізична особа.

![image4](/static/images/posts/dnu/image4.png)
![image5](/static/images/posts/dnu/image5.png)

В результаті маємо тандем, в якому Оковитий і Маринков допомагають один одному досягати нових фінансових вершин.

## Борги та фінанси

4 березня цього року за позовом "Нафтогаз-трейдинг" до ДНУ було відкрито провадження про несвоєчасну оплату за газ на майже 4 млн грн. За це університету нараховано штрафних санкцій на 523 000 грн. При цьому на кінець року на балансі університету залишок коштів склав 31 млн грн.

## Мокрий піар

10 жовтня цього року через зливу затопило теплиці ботанічного саду ДНУ. В той самий день ректор вирішив провести церемонію нагородження працівників ботсаду, а фото з затопленням було видалено після обурення студентів.

## Гуртожитки: реальність студентів

Нещодавно мережею поширювалось відео, де біля стін гуртожитку ДНУ було розкидано багато використаних шприців. В гуртожитках відкрито рекламуються шахрайські кол-центри, а мешканці стикаються з антисанітарією, тарганами, щурами, відсутністю опалення та регулярними пожежами.

![image6](/static/images/posts/dnu/image6.png)
![image7](/static/images/posts/dnu/image7.png)
![image8](/static/images/posts/dnu/image8.png)
![image9](/static/images/posts/dnu/image9.png)
![image10](/static/images/posts/dnu/image10.png)

### Відгуки студентів

> "До студентських гуртожитків поселяють осіб з наркотичною залежністю, які не мають жодного відношення до ДНУ. Ще одна проблема — значна кількість тарганів і щурів. Адміністрація не виділила жодної копійки на боротьбу зі шкідниками.  
>  
> Гуртожитки в аварійному стані. Ми вже п'ятий день без світла, тиждень без гарячої води, без опалення зовсім. Відсутній електрик, якого добиваємося п'ятий рік. На всі звернення адміністрація не реагує. Пожежі стали буденною справою, але їх замовчують.  
>  
> Я вважаю, що це недопустимо. Гуртожитки потрібно забрати в університету та віддати тим, хто може щось з ними зробити."  
>  
> — Ілля Зінченко, голова студентської ради ДНУ  
> — Софія Морозова, староста гуртожитку №3

## Висновок

Проблеми ДНУ — це не лише питання фінансів, а й питання відповідальності керівництва перед студентами. Ми закликаємо до максимального розголосу цієї ситуації, адже від цього залежить безпека та добробут студентів.

---

_Матеріал підготувала "Спілка антикорупціонерів Дніпра"._