---
title: 'ДНІПРОВСЬКА ПОЛІТЕХНІКА'
date: '2024-06-16'
tags: ['корупція', 'Дніпро', 'університет', 'розслідування']
draft: false
summary: 'Розслідування громадської організації "Дніпровська елітка" щодо корупційних схем у Дніпровській політехніці.'
images: ['/static/images/posts/ntu-dp/image1.png']
layout: PostLayout
---

# **ДНІПРОВСЬКА ПОЛІТЕХНІКА**

Всім привіт. Ми новостворена громадська організація Дніпровська елітка. Ми займаємося боротьбою з корупцією у навчальних закладах Дніпра, захистом прав студентів та організацією культурних заходів для молоді нашого міста.

Нам дуже часто сняться сни про шахрайські схеми та тендерні маніпуляції у навчальних закладах Дніпра.

І нещодавно нам наснився дивовижний сон. Не важко здогадатися про який університет іде мова.

Дніпровська політехніка, або як каже молодь, Горка. Найстаріший вищий навчальний заклад міста Дніпра.

![image1](/static/images/posts/ntu-dp/image1.png)

Девіз університету — відповідність часу.

Як бачимо, часи в університеті дійсно важкі.

![image2](/static/images/posts/ntu-dp/image2.png) ![image3](/static/images/posts/ntu-dp/image3.png)

А ще Дніпровська політехніка, маючи такий поважний статус, з великою повагою ставиться до всіх інших університетів Дніпра.

Як приклад, на офіційній сторінці Дніпровської політехніки в TikTok опубліковано відео, де можна побачити високоінтелектуальний метод порівняння ДНУ імені Олеся Гончара та Дніпровської політехніки.

Коментарі зайві.

## Тендери та афери

І так, повертаємося до нашого сну. Що ми маємо у нашому дано?

Консультаційні послуги та семінари за 950 000 грн. "Приватне таксі" за університетські кошти. Маніпуляції з публічними закупівлями. Будинок проректора за 20 000 грн. Тендерне кумівство. Багатостраждальний гуртожиток №2.

А тепер влаштовуйтеся зручніше. Ми розкажемо про наш сон більш детально.

З грудня 2016-го року по травень 2017-го року Дніпровською політехнікою було розміщено ряд тендерів на консультаційні послуги та семінари. Загальна сума склала 950 тисяч гривень.

Всі ці тендери без будь-якої конкуренції виграло товариство "Екоплатформа".

В інших тендерах товариство "Екоплатформа" участі не приймала.

![image4](/static/images/posts/ntu-dp/image4.png)

А її засновником є Ніколаєва Ірина Олександрівна, яка після цієї афери змінила назву фірми на товариство "Артакс плюс" та переписала свою компанію на фіктивну власницю компанії регіоналів Мар'яну Ройтбурд.

До речі, після повномасштабного вторгнення Ніколаєва перебувала у розшуку та звинувачувалася за крадіжку, що була вчинена у великих розмірах.

![image5](/static/images/posts/ntu-dp/image5.png)

Мар'яна є власником, бенефіціаром, директором та колишнім директором загалом у 346 різних компаніях.

Загальний спектр компаній, якими володіє Мар'яна Ройтбурд, охоплює ледве не всі можливі напрямки ведення бізнесу в Україні. Серед її компаній є "Агронафтопродукт", "Ломбард", "Хроно 10 із 10", "МВЦ Сервісбуд", "Біофармакон", "Вікос Трейдінг" та інші.

Тож, або вона є дуже успішним та різностороннім бізнесменом, або вона є звичайним фіктивним власником всіх цих компаній.

У переліку цих компаній Мар'яна є директором скандальної фінансової піраміди S-Group.

Із статутним капіталом в Лондоні у розмірі 1 фунт.

![image6](/static/images/posts/ntu-dp/image6.png)

Навіть після повномасштабного вторгнення працює в РФ та регулярно проводить зустрічі в окупованому Севастополі. У 2022 році на Мар'яну Ройтбурд свою компанію переписав Олександр Башкаленко. У 2013 році він як член партії регіонів організовував і проводив у Луцьку так звані антифашистські мітинги. Кожна партійна організація, а в нас їх 20, привезла по 200-250 чоловік і місто Луцьк привело десь біля 700 чоловік. Я буду голосувати за партію регіонів, і звичайно. Після цього в 2014 році орден за заслуги третього ступеня від Віктора Федоровича отримав Башкаленко Олександр.

## Керівництво та декларації

25 березня 2020 року в Дніпровській політехніці пройшли вибори ректора. Переміг Олександр Азюковський, що замінив собою Геннадія Півняка, який був ректором університету з 1982 року. Хоча формально університет отримав нового ректора, проте за інформацією з наших джерел з найближчого оточення Півняка, всі вирішальні рішення приймає не Азюковський, а саме він. Півняк має повний доступ до транспорту і водіїв університету та регулярно користується ним для власних потреб. Під відеореєстратори наших джерел випадково потрапила людина, яка дуже схожа на Геннадія Півняка. Вищезгадана людина сідає у Volkswagen, який рахується на балансі університету, а водій везе його по власних справах.

![image7](/static/images/posts/ntu-dp/image7.png)
![image8](/static/images/posts/ntu-dp/image8.png)

А ще керівництво університету прекрасно знається на тому, як робити тендери, які перевищують ринкову вартість товару в декілька разів. Як приклад, 20 березня 24-го року Львівський обласний центр контролю та профілактики хвороб МОЗ України закупив шумомір СВ971А за 150 000 грн, а через тиждень наша політехніка виставляє тендер на такий самий шумомір з очікуваною вартістю 285 000 грн. Реальна ж ринкова ціна товару складає близько 120 000 грн. Ну за таку ціну шумомір повинен був прийти особисто.

Під час нашого розслідування ми виявили одну цікаву річ: в більшості тендерів університету немає всіх подробиць їх закупівель. Саме через це наша новостворена громадська організація пише запити до Дніпровської політехніки щодо розкриття подробиць ряду тендерів, які проводив університет.

На офіційному сайті Дніпровської політехніки є розділ "Керівництво", в ньому зазначені всі уповноважені особи університету. Ми детально перевірили декларації та виявили цікаві нюанси. Як приклад розглянемо декларацію проректора з науково-педагогічної, навчально-виховної роботи та перспективного розвитку Миколи Володимировича Тригуба. В єдиному державному реєстрі в його декларації були зазначені чотири автомобіля. Окрім цього нам стало відомо, що у власності Миколи Володимировича перебуває будинок, який розташований на ділянці, що знаходиться в 5-ти хвилинах від яхтклубу "Січ". В декларації зазначається вартість цього будинку в 20 000 грн.

На відеореєстратори наших джерел випадково потрапила ділянка з будинком, що зазначена в декларації Миколи Тригуба. Відкривши Instagram сторінку дружини Миколи Юлії Тригуб, яка також працює в політехніці, ми помітили, що в її актуальних stories є фото на території будинку. Переглядаючи дані фото, ми помітили відповідні елементи, а саме: два паркани — один з них залізний коричневий, а другий солом'яний, а також дах з антеною сусіднього будинку. Такі ж самі елементи присутні на відео з відеореєстратора з наших джерел, що дає привід вважати, що фото були зроблені саме з цієї ділянки. І це на уважність тест пройдено.

Після цього ми вирішили більш детально проаналізувати Instagram сторінку Юлії Тригуб. На сторінці ми помітили багато спільних фото Юлії та її чоловіка з дівчиною зі світлим коротким волоссям. Запам'ятайте її, ми ще до неї повернемося.

![image9](/static/images/posts/ntu-dp/image9.png)

## Тендери "Geoland 2000" та охорона гуртожитку

За 2023 рік родина Тригуб офіційно отримала від Дніпровської політехніки більше 1 млн гривень. Але незважаючи на офіційну посаду і дохід від університету в 492 000 грн, за заняття підприємницькою діяльністю в дружини Тригуба Юлії задекларовано 1 130 000 грн.

Як одне із джерел доходу Юлії Тригуб в декларації вказано товариство з обмеженою відповідальністю "Geoland 2000". Саме це товариство виграло ряд тендерів, які були розміщені Дніпровською політехнікою на послуги з геодезичного моніторингу будівлі гуртожитку номер 2.

![image10](/static/images/posts/ntu-dp/image10.png)

Засновником і директором товариства "Geoland 2000" є Ткаченко Катерина Олександрівна. Пам'ятаєте, ми згадували білявку з коротким волоссям? Так от це і є власниця "Geoland 2000" Ткаченко Катерина, яка на своїй сторінці Facebook постить фотки з Миколою Тригубом та рекламує власне товариство на своїй сторінці.

![image11](/static/images/posts/ntu-dp/image11.png)

Тобто що ми маємо? Дніпровська політехніка розмістила ряд тендерів, які виграла близька подруга сім'ї проректора Дніпровської політехніки. Як ви гадаєте, чи була присутня конкуренція? В принципі конкуренції абсолютно ніякої не було. Жодної конкуренції немає.

А зараз ми знаходимося біля багатостраждального гуртожитку номер два. Восени 2019 року будівля гуртожитку номер 2 просіла. Всі мешканці гуртожитку були переселені. Будівля стала непридатною до проживання. Біля будівлі гуртожитку ми мали змогу поспілкуватися з вахтеркою даної будівлі. Вона підтвердила інформацію, що до сьогоднішнього дня в будівлі ніхто не проживає. "Ну ми не живемо, де ж... аспірантський був, а так все пусте, все пусте, все руйнується, все".

З 2020 року на охорону гуртожитку номер 2 було проведено ряд тендерів. Чотири з п'яти тендерів на охорону без будь-якої конкуренції виграла охоронна фірма "КГБ Сектор". Загальна сума охоронних послуг склала близько 2 300 000 грн. Тобто університет, маючи вахтерів, витрачає більше 2 млн гривень наших податків на охорону пустої будівлі.

## Висновок

Що ж, це був дуже дивовижний сон. Та чи перестануть нам снитися подібні сни — питання відкрите.

Шановне керівництво Дніпровської політехніки, чекаємо вашої відповіді щодо нашого сну.

Шановні студенти Дніпра, контакти куди саме писати щодо ваших сновидінь ми залишимо в описі під цим відео. Анонімність гарантуємо.

Шановні дніпряни, нещодавно ми відкрили власний штаб громадської організації "Дніпровська елітка" в нашому місті. Він знаходиться за адресою Барикадна 2, поверх третій. Заходьте в гості та долучайтеся. Вся інформація також буде в описі під цим відео.

Шановні керівництва всіх інших дніпровських вишів, наступні сновидіння будуть саме про вас.