---
title: 'Бюджет: Як розпилюються кошти на будівельних тендерах'
date: '2025-03-23'
lastmod: '2025-03-23'
tags: ['бюджет', 'тендери', 'корупція', 'Дніпро']
draft: false
summary: 'Аналіз завищених цін на матеріали у тендерах Дніпровської політехніки на прикладі ремонту гуртожитку №2. Як знаходити корупційні схеми та чому це важливо для кожного.'
images: ['/static/images/posts/budget/image1.jpg']
---

## Вступ

Всім привіт. Сьогодні в нас буде невеличке відео, де ми продемонструємо те, яким чином на будівельних тендерах розпилюються кошти. В якості прикладу візьмемо один із тендерів, розміщених Дніпровською політехнікою на капітальний ремонт гуртожитку з нашого першого сну — багатостраждального гуртожитку номер два.

Всього з 2020 року на реконструкцію будівлі гуртожитку №2 було розміщено три тендери на загальну суму більше 26 млн грн. Для аналізу візьмемо найактуальніший із них, який було розміщено 16 серпня. Фінальна сума договору склала 7 238 000 грн.

![image1](/static/images/posts/budget/image1.png)

## Як формується кошторис

Договір, який стосується будівництва, ремонту чи реконструкції, називається договором підряду. До нього додається кошторисна документація — документ, в якому зазначаються вартості всіх робіт, матеріалів, складування та транспортування. У нашому випадку — 73 сторінки кошторису.

Ми склали таблицю, в якій порівняли вартість матеріалів із кошторису з реальною ринковою вартістю. Якщо різниця менше 15%, ми її не враховували.

> **Важливо:** Вартість матеріалів у кошторисі вказана без ПДВ, а ціни на ринку — з ПДВ (20%).

## Приклади завищених цін

### Арматурна сталь

- **Кошторис:** 39 600 грн/т (без ПДВ) → 47 520 грн/т (з ПДВ)
- **Кількість:** 6,5 т
- **Загальна сума:** 309 000 грн

- **Ринкова ціна:** 27 600 грн/т (з ПДВ)
- **Загальна ринкова сума:** 179 000 грн

**Різниця:** майже 130 000 грн

### Сталь кутова та листова

**Різниця:** понад 72 000 грн

### Цегла

- **Кошторис:** 8 667 грн за 1000 шт (без ПДВ), 80 791 шт — 700 215 грн + 20% ПДВ = 840 000 грн
- **Ринкова ціна:** 6,30 грн/шт (з ПДВ), 80 000 шт — 509 000 грн

**Різниця:** приблизно 330 000 грн

## Загальна різниця

За всіма матеріалами для ремонту гуртожитку №2 — мінімум 801 000 грн. І це лише один тендер в одному університеті.

## Висновки та заклик до дії

Ми показали лише один із прикладів нашої роботи. Таких схем — безліч, і всі дані у відкритому доступі. Кожен може долучитися до боротьби з корупцією.

---

**Набір до ГО "Спілка антикорупціонерів Дніпра" триває до 1 лютого. Google-форма для вступу — в описі під відео.**

Також запрошуємо на офлайн-тренінг з антикорупційної діяльності 26 січня о 13:00 за адресою Барикадна 2, поверх третій.

Бажаємо всього найкращого та починаємо новий 2025 рік разом!

---

_Ваша "Спілка антикорупціонерів Дніпра"_